<!DOCTYPE html>
<html lang="pl" lang="eng">
  <head>
    <link rel="stylesheet" href="styles.css" />
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>dropsłów-week1</title>
  </head>
  <body>
    <h1 id="title"><em>drop słów</em></h1>
    <h2 id="1">(1)</h2>
    <p>
      Śmiałam się wczoraj z tego kubka w wannie. Czułam, że trzymam historię o
      której czytam. Zielony kubek, logo firmy Knorr, rysunek autorstwa Mleczki
      - does it ring a bell? Gorący kubek, zupki instant towarzyszące większości
      koloni, wycieczek szkolnych, obozów. Czipsy i zupki instant. Kiepska
      skóra, stołówkowe jedzenie. No i soki, dużo soków, rzadko owoc, może
      banan, od czasu do czasu. Zdecydowanie plastikowe dzieciństwo. Istnienie
      jest ścisłą plątaniną. Ilość połączeń między mną a firmą Knorr, tylko za
      mojego nie tak długiego życia, wydaję się być nieskończone. Czasem mnie to
      przytłacza. Czuję bezsilność i tragi komiczność, które wwiercają mnie w
      ziemie i mogę jedynie bezczynnie obserwować poruszające się wokół mnie
      ciała materii. Myślę, że poczucie sparaliżowania jest wielu osobom nie
      obce, a wręcz bliskie. To nasza i wasza historia. Nie wszyscy chcemy
      zagryźć się na śmierć. 
    </p>
    <p>
      <em>Co widzisz patrząc na Gorący Kubek Knorra?</em> Ten kubek zapakował mi
      dziadek jak opuszczałem po raz kolejny ojczyznę. Zauważył chyba, że długo
      zajmuje mi kupowanie dla niego niezbędnych obiektów codziennego użytku,
      stwierdził więc, że &#39;nie zaszkodzi.&#39; Ostatniej nocy przed podróżą
      wkradł się do mojej walizki i wepchnął tam zapakowany w folie bąbelkową
      kubek. Jak go tam zmieścił nie mam pojęcia, nawet szczoteczki do zębów tam
      nie zmieściłem. Ale pewne sposoby dziadka są mi nie znane, pewnie na
      zawsze takie pozostaną. W końcu dziadek należy do innej historii. 
    </p>
    <p>
      Dziadek urodził się na granicy trzech państw, dwóch dzielnic oraz pięciu
      tożsamości. Zawsze wmawiałem sobie, że to dlatego czułam się mu bliska, to
      poczucie bycia pomiędzy, nie przynależności było naszym mostkiem, na
      którym spotykaliśmy się od czasu do czasu i ze śmiechem obserwowaliśmy
      szumiący pod nami strumień rzeki. Dziadek doceniał wszystko co płynnie,
      kochał wszystkie wodne stworzenia co oznacza, że kochał też ludzi, choć
      była to jedyna miłość, która mu dokuczała i w którą od czasu do czasu
      wątpił. Wyróżniała go niespotykana płynność umysłu co sprawiło, że był
      idealnym kandydatem do rozmów z dorastającym dzieciakiem pełnym zmiennych
      opinii oraz nerwowych zawrotów uczuciowych. Dziadek był w duchu
      nauczycielem, ale zawsze nieświadomie. Gdy mu to mówiłam, dostrzegałam
      cień uśmiechu w kącikach jego wąskich warg. Pomimo tego nigdy nie rozważał
      nauczania jako potencjalnego zawodu. Być może był na to zbyt wrażliwy. Być
      może systemy szkolnictwa, z którymi się spotykał zbyt mocno odbiegały od
      jego definicji edukacji, która nie zakładała żadnych absolutności. W jego
      ustach koncept prawdy zawsze związany był z konceptem empatii, a
      wypatrywanie ptaków było ważniejsze niż analizy tabelek. Świat aż pękał od
      historii. 
    </p>
    <p>
      Dziadek jako jedyny wiedział i doceniał to, że zmienność moich opinii nie
      jest &#39;fazą&#39; a stanem bycia. Sam taki był (jest). Dziadek
      najbardziej ceni wyobraźnie, być może dlatego że to ona go stworzyła. 
    </p>
    <p>
      Dziadek, dziad, przodek, ktoś kto był przede mną. Niektórych przodków
      dobrze jest sobie wymyślić, upleść z opowieści innych, bliskich i
      dalekich, i afirmować to pokrewieństwo. Mój dziadek to zlepek McKenzie
      Wark, licealnego nauczyciela polskiego, troszkę w nim też Gombrowicza i
      Virgini Woolf. Myślę, że inny nazbierają się jeszcze po drodze. Dziadek
      może wrócić w troszkę odmienionej formie. 
    </p>
    <pre>
    co jest częścią ciebie 
    a co jest 
    zostało
    tobie przypisane? 
    czym jest odpowiedzialność gdy zakorzeniona jest w goryczy i cierpieniu
    nikt nigdy nie ma tylko ciebie
    jest nas tak wiele
    wymyślajcie się
    na nowo i 
    na staro
        </pre
    >
    <h2 id="2">(2)</h2>
    <p><em>Kapitalistyczny koszmar</em></p>
    <p>
      Ulice toną w śmieciach i w ludziach. Ludzkie ciała zdają się albo być w
      stanie stałego protestu, albo wiją się w całkowitym odurzeniu, nie mogąc
      znaleźć drogi do baru. Byle tylko nie do domu.  Domy stały się ciekłe. 
      Wiele ulic jest blokowanych przez para-policję. Nikt nie wie dlaczego, ale
      pojawiają się znikąd, łapią trzy przypadkowe osoby i blokują cały tłum w
      alejce. Ciała szybko stają się agresywne i wtedy wszyscy są winni.
      Ostatnio szłam ze starą znajomą, znalazła mnie jakoś jak starałam się
      pobiegać wokół bloku mówiąc, że wie gdzie jesteś. Od początku ciągnęła
      mnie trochę, ale nie była agresywna. Jak zauważyłyśmy ludzką blokadę przez
      nami zasugerowałam, żeby skręcić, ale ona, już w rozpędzie, runęła cały
      ciałem na policyjnego robaka ramion. Trochę mi zajęło, żeby ją z tych
      sideł wyciągnąć, szczególnie, że nie zdawała się się zbyt chętna do
      wywinięcia z tej plątaniny kończyn. Chyba zaczęłam krzyczeć i w końcu
      szłyśmy znowu z powrotem, ale w rozedrganiu, którego ona nie zdawała się
      opanować.  Byłyśmy ubrane na czerwono.  Wchodzę do budynku, w którym
      znajduje się moje wynajęte mieszkanie. Jest to gigantyczny budynek
      biurowy. Kiedyś cały parter wypełniony był luksusowymi butikami owiniętymi
      w kryształowe szkło. Jeszcze pamiętam jak pachniały takie miejsca: jak
      tania wersja perfum Chanel no 5, opstrzona sztucznymi kwiatowymi woniami.
      Teraz pachnie mokrą skałą, czasem można się natknąć na woń ludzkich
      sików.  Idę konkretną chwilkę. Przedzieram się przez nieprzyjazne
      korytarze, w oddali widnieje już winda, jedyna droga do niekończących się
      pięter mieszkań. To wręcz niepoprawne, że nie ma nigdy do niej kolejek.
      Ludzie rzadko wracają.
    </p>
    <p>
      Dochodząc do windy zauważam, że nie jestem sama. Podchodzi do mnie
      mężczyzna, mniej więcej w moim wieku, z oczami pełnymi sympatii i skórą o
      trzy tony ciemniejszą od mojej. Pyta czy nie pojechać ze mną windą. To
      pytanie nie zaskakuje mnie. Szybko zgadzam się z wdzięcznością. Wsiadamy
      razem do metalowego pudełka. Wtedy dociera do mnie z zaskoczeniem, że nie
      pamiętam mojego numeru mieszkania. Obserwuję jak mój towarzysz naciska
      guzik swojego piętra. Blokuję się, potem sięgam do kieszeni i wyciągam
      klucz: 88A.  Gdy dojeżdżamy do jego piętra pojawia się w windzie trzecia
      postać. Jest to mężczyzna po 50ce ubrany w oversizowy płaszcz wyprany z
      jakiegokolwiek koloru i kształtu. Mój towarzysz zauważa go dopiero po
      wyjściu na swój korytarz. Odwraca się z zaskoczeniem i pyta dlaczego ten
      płaszczowy gość się tam pojawił. Ten odpowiada, że jest technikiem.
      Rzeczywiście pojawił się od razu podłączony do kabelków. Wyciągnął jedno z
      serc windy i w nich grzebie. Zdaje się mnie nie zauważać.  Gdy widna
      podjeżdża się piętro wyżej, stajemy nagle w miejscu. Jegomość w płaszczu
      odwraca się do mnie i ogłasza z oczywistością, że mam dwa wyjścia.
      Wskazuje na wciąż widoczny przez nas parter, na smukłą kobiecą sylwetkę,
      która wchodzi właśnie do budynku. Proponuje mi, żeby potrzepać mu penisa,
      ale tylko do granicy wytrysku - nie che robić bałaganu. Jeśli nie jestem
      chętna to zostawi mnie w spokoju, ale zjedzie od razu na dół do tamtej
      kobiety i ją zgwałci.  Nie jestem zaskoczona. Byłam już w takiej sytuacji
      pary razy. Ze zrezygnowaniem przystępuję do zadania numer 1. W głowie
      widnieje mi mój towarzysz, który widzi zatrzymaną windę i wyobraża sobie
      najgorsze przeklinając samego siebie, że nie odprowadził mnie do samych
      drzwi mieszkania.
    </p>
    <h2 id="3">(3)</h2>
    <p>
      Zauważ jak tworzy cie przestrzeń. Trudno to wyjaśnić ludziom o stałych
      korzeniach, tym beż doświadczenia migracji, przeniesienia, przesiedlenia.
      Myśleć można wtedy o różnych domach albo chociaż o dynamice różnych pokoi,
      w których spędza się czas.  Powiew wiatru zaokrągla ci plecy i zmacza
      oczy. Latająca chmar muszek wprawia cie w niespokojne drganie. Dźwięk
      specyficznego akcentu rozszerza twoje usta w uśmiechu, albo wywraca twoimy
      gałkami. Rozpoznając znajoma ulice rozluźniasz się. Siadasz na przystanku
      obok obgryzonej kurzej kości. Czystość ulic wprawia się w spokój, zdaje
      się mowic: wszystko jest pod kontrolą. Rzeczywiście, wszystko tutaj jest
      kontrolowane. Jak daleko od spokoju do paranoi? Rozpoznajesz
      charakterystyczną konstrukcje z drewna, w jednym w twoim domów uzywana do
      odbioru śmieci. Kiedyś robiłaś to inaczej. Ten nieporządek za którym
      tęsknisz widzę w twoich oczach. Nie mówię ci, że sama go szukam. My bardzo
      szybko zapominamy. Wystarczy usunąć budynek, wyciąć drzewo, wyrzucic
      zdjecie. Rozumiem, ze efemeralnosc jest częścią naszej natury. Ale trudno
      mi zaakceptować to, że wolimy wygodę od pamięci. To, że zapominamy o swoim
      dziecięcym oku. To, że tak długo powtarzamy sobie to co nam powiedziano, a
      nie to co sami pomyśleliśmy.  Nie widzimy wszystkich, widzimy jednostki.
      Sięgnij do kieszeni, wyjmij z niej przedmiot i powiedz mi kto go stworzył.
      Nasza obsesja autorstwa jest powieszchowma, wręcz instrumentalna. Wszystko
      co nie niewygodne usunięto nam sprzed oczu. Zastanów się gdzie żyjesz.
      Pomysl kogo widujesz. Czy wszyscy ci ludzie nie są wręcz nieanturalnie do
      siebie podobni? Kwestionuj autonomicznosc swoich wyborow. Nie wmawiał
      sobie niewinności. Szukaj. Pytaj. Wsłuchaj się w to jak dzisiaj brzmi
      Ziemia.  Chciałabym pójść na zajęcia z historii uczuć. Porozmawiać o tym 
      jak się czuje ten co okrada tysiące ludzi z ziemi, która ich stworzyła.
      Albo jak to jest wykłuć kawałek ziemi z jej serca. Jak to jest żyć w
      strachu przed innymi. Jak to jest żyć w strachu przed samym sobą.  Żyć -
      umrzeć - jedyna wspólną drogą. Wytworzyć - to coś innego. Zwróć uwagę na
      to co codziennie cie wytwarza. Czyje historie, których słuchasz, stają się
      autonamtycznie twoimi historiami. Jak to co wsmarowujesz w swoją skóra
      wchłania się i staje się częścią ciebie. Albo jak oddajesz swoją wadę
      światu w pewności, że kiedyś do ciebie wroci. Zauważ co jest pewne. Co ci
      się skończyło. I co może skończyć się jutro.
    </p>
    <h2 id="4">(4)</h2>
    <p>
      Kamizelkę zrobiła mama. Kupiła włóczkę gdzieś w internecie, z Niemiec
      podaj że. i jestem prawie pewna, że jest to bawełna. Granatowa. Więc
      farbowana. Czyje ręce ją farbowały? Nie wiem. Gdzie rosła bawełna, która
      od paru lat jest swoistym kocem dla mojej skóry? Czuję, że aby się
      dowiedzieć musiałbym mocno pogrzebać. Czuję też, że nie mam do takich
      badań cierpliwości. Spodnie są z lumpa, z Londynu. Mój ulubiony
      odwiedzinowy spocik, który znajduję się za rogiem mieszkania mojej
      siostry. Zawsze znajduję tam mnóstwo skarbów, które potem trudno mi
      dopchnąć w samolotowym bagażu podręcznym. Spodnie są syntetyczne, w dwóch
      warstwach: translusentnej szarości i kremowej bieli. Ta biała warstwa,
      bliższa nogom, ma w sobie perłową poświatę, która pięknie połyskuje w
      chodzie. Zakładałbym poliester jako tworzywo, z którego zostały stworzone.
      Sprawdzam: tak to 100% poliester, czyli materiał, który powstał w wyniku
      działania chemików w laboratorium. Materiał ten wymaga znaczącej ilości
      energii, w tym procesu topienia czyli praca z wysokimi temperaturami. Skąd
      więc ta energia? Łańcuch się powiększa, chociaż i u bawełny można by zadać
      to samo pytanie. Trzeba wziąć pod uwagę ziemię, wodę, słońce,
      wiatr...proces rozdrabniania tych składników jest dla ludzkiej głowy
      przynajmniej przytłaczający. Wszystko się łączy. A to tylko jedne spodnie
      w morzu materiałowych kompozycji, którymi otaczamy się na co dzień. Jak
      myślę o tym ile tego wszystkiego jest, głowa mi się gubi. Jako że jest to
      obiekt z drugiej ręki, zawsze bardziej ciekawiła mnie znajomość
      poprzedniego właściciela niż autora tego garmetu. Ten akt posiadania
      rozprasza moją uwagę i łączy mnie z ideą innego człowieka, gatunku, który
      mocno sobie upodobaliśmy. Jak ten człowiek komponował swoją sylwetkę w
      tych spodniach? Czy przykułby moją uwagę przechodząc obok mnie na ulicy? W
      jaki sposób te spodnie mogą nas łączyć? Jak nas łączą?
    </p>
    <p>
      Moje dłonie dotknęły dzisiaj tysiące powierzchni. Przez klamki, skóry,
      chleby, włosy, piaski, papiery i oczywiście wodę. Zbawienna woda, jedyna
      płynność pozwalająca wymazać niektóre zakumulowane historie. Strasznie
      dużo dotykam. Czasem bardzo mi szkoda, że nie mogę zobaczyć całego życia
      które kipi na moich dłoniach. Mogę jedynie, może troszkę perwersyjnie,
      włożyć palec do buzi i myśleć o rewolucyjności kontaktu tych dwóch
      światów, tak różnie uporządkowanych. Doceniam możliwość poczucia świata od
      wewnątrz. Niesłusznie ciekawość przypisywana głównie dzieciom, jako
      wizualnie zamknięte twory skórne, wydaje mi się to zupełnie naturalne, że
      tak ważne są dla nas nasze szpary: usta, oczy, odbyty i pochwy. To one
      sygnalizują nasze ciągłe wylewanie się, tą bezpośrednią łączność
      manifestującą się w materii widzialnej, przynajmniej częściowo.
      Zastanawiałaś się kiedyś nad procesem żucia, tej transformacji pięknego
      kąska, który podlega radykalnemu &#39;spapraniu&#39; przed przełknięciem,
      przed tym finalnym aktem imersji wewnętrzności z wnętrznością? Wszyscy
      zawsze jemy papkę. Wkładanie w siebie rzeczy wiążę się z niewiarygodnym
      zaufaniem. Tutaj woda króluje jako nasza najbliższa życiowa partnerka. Po
      części dlatego, że nią jesteśmy, ale jak ona nie wyglądamy, nasza relacja
      z wodą różnie wybrzmiewa w społeczeństwie. Jest ona cudem i codziennością;
      czymś niezbędnym i dziwnie skończonym. Tak jak my, ciągle porusza się i
      zmienia stany bycia. Snujemy o niej opowiadania i zniewalamy ją. Ale nie
      możemy żyć bez niej. Jesteśmy w niej a ona w nas. Woda utylizowana jest we
      wszystkich procesach twórczych obiektów, którymi się właśnie otaczasz.
      Płynie pod tobą i kłębi się nad tobą. Zaraz się otuli i w ciebie wejdzie.
      Położysz się w niej i zaśniesz a jak się obudzisz, ona wciąż tu będzie.
      Darzmy wodę uwielbieniem.
    </p>
    <h2 id="5">(5)</h2>
    <p>
      Żeby stać się drzewem należy wpierw poznać bezruch. Zatrzymanie się jest
      tym pierwszym krokiem, który może doprowadzić to innego zrozumienia
      rzeczywistości - tak naprawdę: antykrokiem. Należy zatopić się na moment w
      ziemi, poczuć lepkość własnych stóp i opaść z sił. Grawitacja przejmie
      nasze ciało całkowicie i zakopiemy się we własnej istości. To pozwoli
      naszym mięśniom mocniej przyssać się do naszych kości, da w końcu naszym
      komórkom uwagę właściwą ich ważności - obejmiemy się. Tylko czu wiesz czym
      jest bezruch? Zróżnicowane metody mogą nam zbliżyć się do tego stanu, w
      końcu, jeśli żyjesz teraz, wszystko dookoła krzyczy, pcha, obraca,
      pobiera, zabiera - kapitalizm żywi się tym jak ocieramy się o siebie, ta
      pogoń za jutrem jest gęsta i ciężka mimo, że sprzedają ją jako coś
      zwinnego. Ta zwinność jest iluzją utworzoną przez odwracania oczu, przez
      daleki eksport i hałas, brak zainteresowania słuchaniem, a to właśnie
      słuchanie jest dla drzew najważniejsze. Nie zrozum mnie źle, drzewa nie są
      w bezruchu. Ich ciała stale wibrują, obracają się, przeciągają. No i
      właśnie aktywnie słuchają, rozciągając coraz szerzej swoje majestatyczne
      korzenie. Drzewa wiedzą głębiej i dalej. My wiemy szybciej i bliżej.
      Trwanie w bezruchu pozwali nam poczuć nasze nauczone granice ciała.
      Wizualność codzienności uczy nas przepaści, która istnieje między
      powierzchnią siebie i powierzchniami rzeczy, którymi się otaczamy. Ta
      wypełniona powietrzem szpara często powoduje w nas samotność, ale też
      poczucie arogancji. Jak gdybyśmy nie byli stworzeni z tej samej gliny,
      dotykamy i przywiązujemy się selektywnie. Lubimy się odgradzać, powtarzać
      te granice, albo przeplatać je przez różne wymyślone kategorie. Każdą
      materię można opowiedzieć. Celem bezruchu jest tutaj przyjrzenie się tym z
      pozoru błahym opowiadaniom, które nas otaczają. Ćwiczenie zafiksowania,
      detaliczności, a przede wszystkim uwagi. Ćwiczenie słuchu, który jako
      zmysł notorycznie głębimy, nasze plany i głody zamazują jego niesamowite
      zdolności. Gdy wsłuchamy się w otaczające nas historie w wystarczająco
      głęboki sposób, one wejdą w nas i granica naszego ciała rozmaże się.
      Zrozumiemy, że odgrywamy role w każdej z tych historii, i nastąpi wielkie
      połączenie. Poczujesz w końcu zarys swoich korzeni.
    </p>
    <p>
      Praktykujesz zatrzymanie od trzech dni. Wybrałaś sobie wygodny fotel w
      rogu dużego pokoju, przy oknie. Okno zostawiłaś otwarte, otoczyłaś się
      kocem dla bezpieczeństwa, żeby chłód nie wybił cię z bezruchu. Trwasz tak,
      od czasu do czasu podsypiając, poruszając delikatnie kończynami aby
      stymulować przepływ krwi. Na tym etapie, nie ma to już dla ciebie
      znaczenia czy masz otwarte czy zamknięte oczy. Znasz otaczającą cię
      przestrzeń na pamięć, dostrzegłaś każdy pyłek kurzu, którego wcześniej nie
      znałaś, każdą nierówność powierzchni. Wgniecenia, przechylenia,
      pęknięcia...pokój ten do tego pory wydawał ci się taki nieskazitelny,
      równy i uporządkowany. Godziny obserwacji ujawniły jego ludzki wymiar,
      jego zmarszczki, siniaki i piegi. Czujesz jak pokój oddycha razem z tobą,
      jak trzęsie się przy gwałtowniejszych dźwiękach i jak rozluźnia się gdy
      nastaje noc. Straciłaś zupełnie zainteresowanie wyjściem poza
      pomieszczenie, w którym trwasz. Czujesz, że może cię ono karmić w
      nieskończoność; cieszy cię towarzystwo nieskończonych obiektów, które, jak
      sobie przez ostatnie godziny zdałaś sprawę, złożone są z przeróżnych
      zakątków świata połyskują do ciebie ciągle niesamowitymi kolorami. Są
      między nimi twoje ukochane turkusy i zielenie, całe spektrum brązów i
      bieli...kolor przestał być dla ciebie czymś stałym. Odcienie są w ciągłym
      ruchu, tańczą ze światłem, czy raczej światło tańczy z nimi.
    </p>

    <h2 id="6">(6)</h2>
    <p>
      Zaczęłaś odczuwać nacisk powietrza na pory twojej skóry. Z godziny na
      godzinę czujesz się bliższa ziemi. Ciekawi cię kształt, które twoje ciało
      z pewnością wyryło w fotelu. Momentami wątpisz, że w ogóle uda ci się z
      niego wstać, ale szybko twoje mięśnie rozwiewają te wątpliwości - czujesz
      się silna, silniejsza niż kiedykolwiek. Jesteś dumna z tego jak twoje
      ciało potrafi wyjść naprzeciw sile grawitacji, oprzeć się jej i ją
      wykorzystać. Nigdy wcześniej o tym nie myślałaś; teraz trwasz w podziwie
      własnego ciała, ciała które jednocześnie należy do ciebie i tobą jest,
      które istnieje tutaj oraz wszędzie gdzie było i gdzie będzie. Dużo czasu
      spędzasz wyobrażając sobie warstwy siebie, których nie jesteś w stanie
      zobaczyć; światy, dla których jesteś tymczasowym lub stałym domem.
      Doceniasz każdy wdech jako łakomy kęs inności, który nieśpiesznie połykasz
      i któremu pozwalasz się zaaklimatyzować w zakamarkach twojej cielesności.
      To jak jadłaś wcześniej wydaje ci się teraz dziwne. Masz wrażenie, ze
      jakikolwiek pokarm w formie stałej by cię teraz zupełnie zdominował. Co
      prawda drżysz z rozkoszy na myśl o ponownym trawieniu, ale wiesz, że
      będziesz musiała połykać z umiarem, zwalniając rytm głodu które będzie
      chciał z ciebie wybiec. Tak jak z początku twojego zakorzeniania się
      czułaś mocno zarys własnych krawędzi, tak teraz trudno ci uwierzyć w
      jakąkolwiek podzielność świata. Przez te pare dni stałaś się fotelem,
      stołem, ścianą, pokojem, domem i powietrzem. Rzekomy bezruch rozciągnął
      twoją świadomość, i rozmył granice - zobaczyłaś siebie we wszystkim co cię
      otacza. Jest to wyzwalająca i brutalna świadomość. Nie masz dla niej słów,
      a oczy już długo trzymasz zamknięte z obawy przed przytłoczeniem. Tak
      wiele można usłyszeć. Zatrwożyły cię bezmiary tego jak szeroko twoje
      istnienie rozciąga się na świecie. Ta globalność sprawia, że chcesz już
      zostać w tym fotelu na zawsze, zminimalizować się, albo chociaż
      umiejscowić, wtopić. Teraz masz pewność, że obfitość twojej okolicy będzie
      cię karmić do śmierci, a śmierć przywitasz z ulgą. Wypełniona po brzegi
      pryśniesz z tego ciała i rozsypiesz się, karmiąc w zamian wszystko co
      napotka twoją sypką formę. Rozwinęła się w tobie obsesja słuchania. Jako
      zmysł, który wcześniej widniał gdzieś w tle twojej świadomości, teraz w
      pstrokaty sposób opowiada ci o wszystkich przestrzeniach istnienia.
      Przebudza cie delikatne bulgotanie twojej krwi, która z nudów łaskocze
      twoje żyły. Czasem wyprzedza ją tylko mucha, muszka lub pająk, które
      wykorzystują twoje kończyny jako doliny do przechadzek. Twoje stanowisko
      bezruchu pozwoliło ci poznać wiele żyć z ulicy: rozpoznajesz już
      wszystkich przechodniów po głosach, rytmie kroku, oddechu. Wiesz, kto
      zdecydował się na spódnicę, a kto na skórzaną kurtkę. Lubisz łączyć
      zebrane fakty i deliberować, czy <em>osoba futrzasta</em> dobrze spała
      danej nocy, albo jak ciężką torbę niesie. Zrozumiałaś w końcu jak
      zwierzęcy są ludzie, jak wiele mówią nie otwierając buzi. Pomimo całej
      ściany, która dzieli ciebie i ulicę potrafisz rozpoznać ich zmęczenie,
      przygnębienie czy beztroskę. W twojej głowie krążą różne scenariusze tego
      skąd przyszli i gdzie idą. Jednak to ich ruch cię fascynuje, ta możliwość
      opuszczenia jednego kontekstu i wejścia w drugi. Gdzie kończy się jedno
      miejsce a drugie zaczyna? Co się dzieje z twoimi przechodniami przed i po
      przejściu pod twoim oknem? Czy twoja świadomość ich ma na nich jakikolwiek
      wpływ? Czy ruch zawsze jest transformacją? Jeśli tak to czemu w ogóle
      istnieje osoba, a nie osoby? Czy nie jesteśmy zawsze inni niż byliśmy i
      inni niż będziemy?
    </p>
    <h2>
      <h2><a href="index.html">return </a></h2>
    </h2>
  </body>
</html>
